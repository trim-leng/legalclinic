
<!DOCTYPE html>
<html lang="bo">
<head>
	<meta http-equiv="Content-Type" content="text/html; charset=utf-8" />
	<meta name="viewport" content="width=device-width, initial-scale=1">
	<meta property="og:title" content="ཁྲིམས་གླེང་གི་བློ་འདྲི་བྱེད་ས། | ས་རྩོད་ཁྲོད་ཀྱི་ཉེས་དོན་འགན་ཁུར།" />
	<meta property="og:description" content="ཁྱེད་རང་ལ་བོད་སྐད་ཡིག་གི་སྟེང་ནས་ཁྲིམས་ལུགས་རོགས་རམ་བྱེད་དགོས་བྱུང་ཚེ། གལ་ཏེ་ཁྱེད་ཀྱི་གནད་དོན་དང་དྲི་བ་དེ་དག་གཤམ་གྱི་སྡེ་ཚན་གང་རུང་དུ་གཏོགས་ཚེ། སྡེ་ཚེན་དེའི་འབྲེལ་གྱི་དྲ་ཐག་ལ་བསྣུན་ན་ཁྱེད་ཀྱི་དྲི་བ་དང་བསྟུན་པའི་ལན་དང་དྲི་བ་ལ་འབྲེལ་བ་ཡོད་པའི་ཡིག་ཆ་སོགས་ཤར་ཡོང་། ཁྲིམས་གླེང་གིས་ཐད་གར་དྲི་བ་འདི་དག་ལ་ལན་མི་ལྡོན།" />
	<meta property="og:image" content="/assets/images/banner.jpg" />
	<link rel="stylesheet" type="text/css" href="/assets/css/style.css">
	<link rel="stylesheet" type="text/css" href="/assets/css/screen.css">
	<title>ས་རྩོད་ཁྲོད་ཀྱི་ཉེས་དོན་འགན་ཁུར།</title>
	<link rel="manifest" href="/manifest.json">
	<meta name="viewport" content="width=device-width, initial-scale=1">
	<meta name="theme-color" content="#5f5eaa">
	<meta name="msapplication-TileColor" content="#5f5eaa">
	<meta name="msapplication-navbutton-color" content="#5f5eaa">
	<meta name="apple-mobile-web-app-status-bar-style" content="#5f5eaa">
	<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-83909662-2"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'UA-83909662-2');
</script>

</head>
<body>
<header>
	<div id="title">
		<div id="title-text">
		<a href="/index.html"><h2>ཁྲིམས་གླེང་གི་བློ་འདྲི་བྱེད་ས།</h2></a>
	</div>
	<ul>
		<li><a href="/index.html">མདུན་ངོས།</a></li>
	</ul>
	</div>
</header>
<section>
	

<article class="article-col-2">
	<div>
		<h1 class="post-title">ས་རྩོད་ཁྲོད་ཀྱི་ཉེས་དོན་འགན་ཁུར།</h1>
<p><img src="https://res.cloudinary.com/daarpik83/image/upload/f_auto,q_auto/w_300,h_182,c_scale/v1589239105/land.jpg" alt="img1" /><br />
ས་རྩོད་ཆུ་རྩོད་ཀྱི་རྩོད་གཞི་རྐྱེན་བྱས་ཏེ། མི་དཔུང་ཁྱུ་སྒྲིག་བྱས་ནས་ཕར་ཚུར་འཛིང་སྟེ་མི་བསད་ཁྲག་སྦྱོར་གྱི་ནག་ཉེས་ཚབས་ཆེན་བྱུང་བའི་གནད་དོན་ལ་ཉེས་ཁྲིམས་ཀྱིས་གཏན་འཁེལ་དང་བཀག་འགོག་ཇི་ལྟར་བྱས་ཡོད་པའི་སྐོར་དྲ་ཐོག་ནས་དྲ་གྲོགས་ཁ་ཤས་ཀྱིས་དྲི་བ་ཞིག་དྲིས་བྱུང་།༢༠༡༠་ཡི་ལོར་ཆེས་མཐོ་མི་དམངས་ཞིབ་དཔྱོད་ཁང་གིས་མཛུབ་སྟོན་རང་བཞིན་ཅན་གྱི་གྱོད་དཔེ་ཞིག་སྤེལ་ནས། ས་རྩོད་སྐབས་ཀྱི་དཔུང་སྒྲིག་ནས་འཛིང་རེས་བྱས་པའི་གྱོད་གཞི་ལ་༼མི་དཔུང་ཁྱུ་བསྒྲིགས་ཀྱིས་འཛིང་རེས་བརྒྱབ་པའི་ནག་ཉེས་༽ཀྱི་གཏན་འཁེལ་ལྟར་བརྩད་ཞིབ་བྱེད་དགོས་ཞེས་ལམ་སྟོན་རང་བཞིན་ཅན་གཏན་འབེབས་བྱས་ཡོད་ཅིང་།</p>

<p>རྒྱལ་ཁབ་ཀྱི་ཉེས་ཁྲིམས་ཀྱི་དོན་ཚན་༢༩༢་ཀྱི་ནང་དུ་༼མི་དཔུང་ཁྱུ་བསྒྲིགས་ཀྱིས་འཛིང་རེས་བརྒྱབ་པའི་ནག་ཉེས་༽ཞེས་པའི་ནག་ཉེས་ཀྱི་རྣམ་པ་དང་གྲུབ་ཚུལ་སོགས་གཏན་ལ་ཕབ་ཡོད། དོན་ཚན་དེའི་ནང་དུ་མི་དཔུང་ཁྱུ་བསྒྲིགས་བྱས་ནས་རྒྱག་རེས་བརྒྱབ་པའི་ནག་ཉེས་བྱུང་ན། དོན་རྐྱེན་དེ་བཀོད་སྒྲིག་བྱེད་མཁན་དང་དོན་རྐྱེན་ནང་དུ་མཉམ་ཞུགས་ཐལ་དྲགས་བྱེད་མཁན་བཅས་ལ་ལོ་གསུམ་མན་གྱི་བཙོན་འཇུག་སོགས་ཀྱི་ཁྲིམས་ཐག་བཅད་ཆོག་པ་དང་། ཡིན་ནའང་མཚོན་ཆ་བཟུང་ནས་འཛིང་རེས་བྱས་ཤིང་། འཛིང་རེས་ཀྱི་ནང་དུ་མཉམ་ཞུགས་བྱེད་མཁན་གྱི་མི་འབོར་མང་བ་། སྤྱི་ཚོགས་སྟེང་དུ་ཤན་ཤུགས་ངན་པ་སོགས་བཟོས་ཏེ། སྤྱི་ཚོགས་ཀྱི་སྒྲིག་ལམ་ལ་དོ་ཕོག་བྱུང་བ་ཡིན་ན། དོན་རྐྱེན་དེ་བཀོད་སྒྲིག་བྱེད་མཁན་དང་དོན་རྐྱེན་དེའི་ནང་དུ་མཉམ་ཞུགས་ཐལ་དྲགས་བྱེད་མཁན་བཅས་ལ་ལོ་གསུམ་ཡན་ནས་ལོ་བཅུའི་མན་གྱི་བཙོན་འཇུག་གི་ཁྲིམས་ཐག་བཅད་ཆོག་ཅེས་འཁོད་ཡོད། དོན་ཚན་དེའི་ཚན་པ་གཉིས་པ་ནང་དུ་མི་དཔུང་ཁྱུ་སྒྲིག་བྱས་ཏེ་འཛིང་རེས་བྱེད་སྐབས། ཕ་རོལ་བོ་ལ་རྨས་སྐྱོན་ཚབས་ཆེན་བཟོས་པའམ་བསད་པ་ལ་སོགས་པའི་དོན་རྐྱེན་བྱུང་ན། བསམ་བཞིན་དུ་མི་གཞན་རྨས་པའི་ནག་ཉེས་དང་། བསམ་བཞིན་དུ་མི་བསད་པའི་ནག་ཉེས་ལ་བརྩིས་ནས་ཉེས་ཆད་གཅོད་དགོས་ཞེས་གཏན་ལ་འཁེལ་ཡོད། ཉེས་ཁྲིམས་ཀྱི་ནང་དུ་བསམ་བཞིན་དུ་མི་གཞན་ལ་རྨས་སྐྱོན་བཟོས་པའི་ཉེས་ཅན་ལ་ལོ་གསུམ་མན་གྱི་བཙོན་འཇུག་ཉེས་ཆད་གཅོད་པ་དང་། རྨས་སྐྱོན་ཚབས་ཆེན་བཟོས་པའམ་རྐྱེན་ལམ་དུ་བཏང་བ་ཡིན་ན། ཉེས་ཅན་ལ་སོ་གསུམ་ཡན་ནས་སྲོག་གཅོད་བར་གྱི་ཉེས་ཆད་གཅོད་དགོས་ཞེས་གཏན་འཁེལ་བྱས་ཡོད། དེ་ནས་བསམ་བཞིན་དུ་མི་བསད་པའི་ནག་ཉེས་ལ་སྲོག་གཅོད་ནས་ཚེ་བཙོན་དང་། ལོ་གསུམ་ཡན་གྱི་བཙོན་འཇུག་བཅས་ཀྱི་ཉེས་ཆད་སོགས་གཏན་ལ་ཕབ་ཡོད། དེའི་ཕྱིར་གོང་གསལ་ཁྲིམས་ལུགས་ཀྱི་དོན་ཚན་ལྟར་ན། མི་དཔུང་ཁྱུ་སྒྲིག་བྱས་ཏེ་འཛིང་རེས་བརྒྱབ་པའི་ནག་ཉེས་འདི་ནི་ནག་ཉེས་ཚབས་ཆེན་ཞིག་ཡིན་ཕྱིན། དེ་བཀོད་སྒྲིག་བྱས་པའམ། དེའི་ནང་དུ་རི་བོང་ཅལ་འདྲོགས་ཀྱིས་ཟུར་ཞུགས་ཐལ་དྲགས་བྱས་ཏེ། གནས་ཚུལ་ཚབས་ཆེན་བཟོས་ན། གོང་ནས་བཤད་པའི་ཉེས་ཆད་སོགས་ཕོག་སྲིད། རྒྱལ་ཁབ་ཀྱི་ས་ཞིང་བདག་དབང་གི་འབྲེལ་ཡོད་ཀྱི་ཁྲིམས་ལྟར་ན། ས་ཞིང་བདག་དབང་གི་རྩོད་གཞི་ཞིག་བྱུང་ཚེ་གནད་དོན་དེ་ཐོག་མར་སྲིད་གཞུང་གིས་འདུམ་འགྲིག་བྱས་ནས་ཐག་གཅོད་བྱེད་དགོས། གལ་ཏེ་སྲིད་གཞུང་གི་གཞུང་ཞབས་ཀྱིས་སྣང་ཆུང་བྱས་ནས་རྣམ་གཡེང་གི་དབང་གིས་འདུམ་འགྲིག་མ་བྱས་པའམ། ལྐོག་ཟ་རུལ་སུངས་ཀྱི་དབང་གིས་རྒྱུ་འབྲས་མ་བསྲུངས་པར་ཐག་གཅོད་བྱས་ཏེ་གནད་དོན་བྱུང་བའམ། ཡང་ན་མང་ཚོགས་ཀྱིས་དཔུང་སྒྲིག་ནས་འཛིང་རེས་བྱེད་པའི་དོན་རྐྱེན་ལ་སྔོན་འགོག་དང་ཚོད་འཛིན་མ་བྱས་པར་གནད་དོན་ཚབས་ཆེན་བྱུང་བ་ཡིན་ན། སྲིད་གཞུང་གི་འབྲེལ་ཡོད་འགན་འཛིན་ལའང་འགན་འཛོལ་གྱི་ནག་ཉེས་ཡོད། མདོར་ན། ས་རྩོད་ཆུ་རྩོད་ཁྲིམས་མཐུན་གྱི་སྒོ་ནས་རྩོད་དགོས་པ་ལས། མི་ཤི་རྟ་འགྱེལ་གྱི་སྒོ་ནས་བརྩད་ན་འཐབ་འཛིང་སྐུལ་སློང་དང་རྩ་འཛུགས་བྱེད་མཁན། དེ་མིན་ལས་འཛོལ་ཤོར་བའི་སྲིད་གཞུང་གི་ལས་ཀྱི་སྣེ་མོ་རྣམས་ལ་ཉེས་ཁྲིམས་ཀྱི་འགན་འཁུར་ཡོད་པས། དེའི་གནད་ལ་མང་ཚོགས་དང་སྲིད་གཞུང་གཉི་ཀས་གཟབ་དགོས།</p>

	</div>

<aside>
	<div class="widget">
	<ul>
		<li><a href="/family">བཟའ་ཚང་དང་འབྲེལ་བའི་རྩོད་གཞི། </a><span>></span></li>
		<li><a href="/business">འཛད་སྤྱོད་དང་ཚོང་དོན་གྱི་རྩོད་གཞི།</a><span>></span></li>
		<li><a href="/finance-property">སྒེར་རྫས་དང་རྒྱུ་ནོར་ཐད་ཀྱི་རྩོད་གཞི། </a><span>></span></li>
		<li><a href="/criminal-issues"> ཉེས་ཁྲིམས་དང་འབྲེལ་བའི་རྩོད་གཞི།  </a><span>></span></li>
	</ul>
	
<aside>

</section>
</article>

<footer>
	<div id="footer-content">
		<center>༢༠༢༠</center>
	
	</div>
</footer>
<script>
  if ('serviceWorker' in navigator) {
    window.addEventListener('load', function() {
      navigator.serviceWorker.register('/sw.js');
    });
  } else {
  	console.log('service worker not supported');
  }
</script>
</body>
</html>

