---
layout: post
title:  ཞིང་པ་ལས་མིའི་གླ་ཕོགས་སྟེར་བའི་འགན་སྲུང་སྲོལ་ཡིག
type: private-party-compensation-for-property-damagfe-injury
---
དྲ་རྒྱ་འཕེལ་རྒྱས་སུ་སོང་བ་དང་བསྟུན་གྲོགས་པོ་མང་པོ་ཞིག་གིས་མགྱོགས་འཕྲིན་དང་། མཛེས་བརྙན། འདར་དབྱངས་སོགས་སྤྱད་དེ་ཐད་གཏོང་བྱེད་བཞིན་ཡོད་ལ། དམངས་ཁྲོད་ཀྱི་སྒྱུ་རྩལ་པ་དང་དེ་མིན་ཚན་རྩལ་འཕེལ་རྒྱས་ཀྱི་གོ་སྐབས་དམ་འཛིན་བྱེད་ཤེས་པའི་ཞིང་འབྲོག་པ་མང་ཚོགས་མི་ཉུང་བ་ཞིག་ཀྱང་ཐད་གཏོང་གི་ལམ་གར་ཞུགས་ཡོད། ཡིན་ནའང་གུ་ཡངས་པའི་དྲ་རྒྱའི་ཁོར་ཡུག་འདིར་མི་བཤད་དགུ་བཤད་བྱས་ན་ཆོག་གམ།

ཁྲིམས་རྩོད་པ་ན་རེ།

↓↓↓
![img1](http://cnvod.cnr.cn/audio2017/ondemand/wcmrelease/national/20200117/d36e0ec0-de57-4af6-b708-63d22bc13538/788f512c-4958-4c28-a357-d2ed68620e1d.jpeg)
 ཁྲིམས་རྩོད་པ་བློ་བཟང་ཕུན་ཚོགས། བོད་ལྗོངས་གཞིས་རྩེ་གྲོང་ཁྱེར་ལྷ་རྩེ་རྫོང་དུ་སྐྱེས། ལོ་རབས་དགུ་བཅུའི་རྗེས་ཀྱི་བོད་ཀྱི་ན་གཞོན་སྐད་གཉིས་ཁྲིམས་རྩོད་པ་སྟེ། ཀྲུང་གོ་མཚོ་གཤིས་སློབ་ཆེན་དང་ཀྲུང་དབྱང་མི་རིགས་སློབ་ཆེན་གཉིས་ནས་ཁྲིམས་ལུགས་རིག་པ་དང་བོད་རིག་པའི་སློབ་རམས་པ་དང་ཤེས་རམས་པའི་བསླབ་གནས་དམ་བཅའ་བཞག་ནས་སློབ་མཐར་ཕྱིན། སྔ་ཕྱིར《བོད་ལྗོངས་ཞིབ་འཇུག》དང《རྩེར་སྙེག》《བོད་ལྗོངས་སློབ་གསོ》《ཀྲུང་གོའི་བོད་ལྗོངས་དྲ་བ》《མཚོ་སྔོན་བོད་ཡིག་ཁྲིམས་ལུགས་ཚགས་པར》སོགས་རྒྱལ་ཁབ་དང་ཞིང་ཆེན་རིམ་པའི་དུས་དེབ་ཐོག་བོད་རྒྱ་ཡིག་རིགས་གཉིས་ཀྱི་ལམ་ནས་དཔྱད་རྩོམ་དང་ཆེད་ལས་བརྩམས་ཆོས་སུམ་ཅུ་ལྷག་སྤེལ་ཞིང་། བརྩམས་ཆོས་འགའ་རེར་རྒྱལ་ཁབ་དང་ཞིང་ཆེན་རིམ་པའི་བྱ་དགའ་ཡང་ཐོབ་མྱོང་། མིག་སྔར་བོད་ལྗོངས་གངས་རི་ཁྲིམས་རྩོད་པའི་ལས་དོན་ཁང་དུ་ཉེས་དོན་གྱོད་གཞི་དང་དམངས་དོན་གྱོད་གཞི། བཅའ་ཁྲིམས་བློ་འདྲི་སོགས་གཙོས་ཁྲིམས་རྩོད་པའི་བྱ་བ་གཉེར་བཞིན་མཆིས།
![img2](http://cnvod.cnr.cn/audio2017/ondemand/wcmrelease/national/20200117/d36e0ec0-de57-4af6-b708-63d22bc13538/da656bed-39b8-41d3-b784-5c23fa73abf8.jpeg)


རེད་དེ། རང་རེ་བོད་ཀྱི་གཏམ་དཔེ་ལའང་། ནར་ནར་ལྕེ་ལ་བདག་མ་བྱས་ན་རིལ་རིལ་མགོ་ལ་གནོད་པ་ཡོང་ཉེན་ཆེ་ཟེར་བས།  ཕྱོགས་གཅིག་ནས་ང་ཚོས་རང་ཁ་གསེར་གྱི་སྒོ་མོ་ལ་ཚོད་འཛིན་བྱེད་དགོས་པ་མ་ཟད། གཞན་ཁ་པད་མའི་གང་བུ་ནས་རང་ཉིད་ལ་གནོད་འཚེ་བཏང་ནའང་དེ་ལ་ཁྲིམས་ལུགས་ཀྱི་རལ་གྲི་འཕྱར་ནས་ཁ་གཏད་གཅོག་འོས།

![img3](http://cnvod.cnr.cn/audio2017/ondemand/wcmrelease/national/20200117/d36e0ec0-de57-4af6-b708-63d22bc13538/e385b553-7d3b-4e33-b15e-483abd579dad.jpeg)

དེས་ན་ཆ་རྐྱེན་གང་དག་འཛོམས་ན་ད་གཟོད་ཁེ་དབང་ལ་གནོད་པ་བཏང་བའི་ཉེས་པར་བརྩི་དགོས་སམ།
དམའ་འབེབས་དང་སྐུར་འདེབས་བྱས་ཏེ་གཞན་ལ་གནོད་པ་བསྐྱལ་བའི་བྱ་སྤྱོད་ཡོད་མིན།
གཞན་གྱི་མཚན་སྙན་ལ་གནོད་པའམ་གྱོང་གུན་ཐེབས་ཡོད་མེད།
གནོད་པ་བསྐྱལ་བའི་བྱ་སྤྱོད་དང་གྱོང་གུན་ཐེབས་པ་གཉིས་ལ་དབང་གནོད་བཅའ་ཁྲིམས་ཀྱི་ཐད་རྒྱུ་འབྲས་ཀྱི་འབྲེལ་བ་གྲུབ་ཡོད་མེད།
བྱ་སྤྱོད་སྤེལ་མཁན་གྱིས་རང་གི་བྱ་སྤྱོད་ཀྱིས་གཞན་ལ་གནོད་འཚེ་དང་གྱོང་གུན་ཐེབས་པ་ཤེས་བཞིན་དུ་བྱས་པ་ཡིན་མིན་བཅས་སོ།།
 ![img4](http://cnvod.cnr.cn/audio2017/ondemand/wcmrelease/national/20200117/d36e0ec0-de57-4af6-b708-63d22bc13538/ec2e71ae-a066-4d93-8718-57fd43677c4d.jpeg)

དེས་ན་ཁྲིམས་ཁང་ལ་ཞུ་གཏུགས་བྱེད་སྐབས་ཇི་ལྟར་ཞུ་གཏུགས་བྱེད་དགོས་སམ།

རང་ཉིད་ལ་གནོད་འཚེ་ཕོག་ན་སྡིགས་མོ་དང་དམའ་འབེབས་བྱེད་མཁན་ནམ་གནོད་འཚེ་གཏོང་མཁན་དེ་ཁྲིམས་ཁང་ལ་གཏུག་ཆོག་པ་མ་ཟད། དྲ་རྒྱའི་ཞབས་ཞུ་ཀུང་སིའམ་གཞུང་ཕྱོགས་ཞེས་པ་དེའང་ཁྲིམས་ཁང་ལ་གཏུག་ཆོག

![img4](http://cnvod.cnr.cn/audio2017/ondemand/wcmrelease/national/20200117/d36e0ec0-de57-4af6-b708-63d22bc13538/6bcadfb7-4fc8-4453-8efe-884dc834634a.jpeg)
བཅའ་ཁྲིམས་ཀྱི་གཞི་རྟེན།

↓↓↓

《ཀྲུང་ཧྭ་མི་དམངས་སྤྱི་མཐུན་རྒྱལ་ཁབ་ཀྱི་བདེ་འཇགས་དོ་དམ་ཆད་གཅོད་བཅའ་ཁྲིམས》དོན་ཚན་ཞེ་གཉིས་པར། གཤམ་གྱི་བྱ་སྤྱོད་གང་རུང་ཡོད་ན། བཀག་སྐྱིལ་ཉིན་ལྔའི་མན་ནམ་སྒོར་ལྔ་བརྒྱ་མན་གྱི་ཆད་པ་གཅོད་དགོས། སྣང་ཚུལ་ཅུང་ཚབས་ཆེན་ཡིན་ན་བཀག་སྐྱིལ་ཉིན་ལྔའི་ཡན་དང་ཉིན་བཅུའི་མན་བྱེད་པ་དང་ཆབས་ཅིག  སྒོར་ལྔ་བརྒྱ་མན་གྱི་ཆད་པ་གཅོད་འོས།

་་་་་་་་

 2 མངོན་སུམ་འཛེམ་མེད་ཀྱིས་མི་གཞན་ལ་དམའ་འབེབས་བྱེད་པའམ་ཡང་ན་གནས་ཚུལ་རྫུན་མ་བཟོས་ནས་མི་གཞན་ལ་སྐུར་འདེབས་བྱས་རིགས།

་་་་་་་་

《ཀྲུང་ཧྭ་མི་དམངས་སྤྱི་མཐུན་རྒྱལ་ཁབ་ཀྱི་དབང་གནོད་འགན་འཁྲིའི་བཅའ་ཁྲིམས》

དོན་ཚན་སོ་དྲུག་པར། དྲ་རྒྱ་སྤྱོད་མཁན་དང་དྲ་རྒྱའི་ཞབས་ཞུ་མཁོ་འདོན་བྱེད་མཁན་གྱིས་དྲ་ལམ་ནས་སྐྱེ་བོ་གཞན་གྱི་དམངས་དོན་ཁེ་དབང་ལ་གནོད་འཚེ་བཏང་ན། དབང་གནོད་ཀྱི་འགན་འཁུར་དགོས།

དྲ་རྒྱ་སྤྱོད་མཁན་གྱིས་དྲ་རྒྱའི་ཞབས་ཞུ་བེད་སྤྱད་ནས་དབང་གནོད་བྱ་སྤྱོད་སྤེལ་ན། དབང་གནོད་ཕོག་མཁན་གྱིས་དྲ་རྒྱའི་ཞབས་ཞུ་མཁོ་འདོན་བྱེད་མཁན་ལ་དེ་རིགས་བསུབ་རྒྱུ་དང་སྒྲིབ་ཡོལ་བྱེད་རྒྱུ། དྲ་སྦྲེལ་གཅོད་རྒྱུ་སོགས་དགོས་ངེས་ཀྱི་བྱེད་ཐབས་སྤྱོད་དགོས་ཞེས་བརྡ་གཏོང་རྒྱུའི་དབང་ཆ་ཡོད། དྲ་རྒྱའི་ཞབས་ཞུ་མཁོ་འདོན་བྱེད་མཁན་གྱིས་བརྡ་འབྱོར་རྗེས་དུས་བཀག་ལྟར་དགོས་ངེས་ཀྱི་བྱེད་ཐབས་མ་སྤྱད་ན། གྱོང་གུན་ཆེ་རུ་སོང་བའི་ཆ་དེ་དྲ་རྒྱ་སྤྱོད་མཁན་དང་མཉམ་དུ་འགན་འཁུར་དགོས།

 དྲ་རྒྱའི་ཞབས་ཞུ་མཁོ་འདོན་བྱེད་མཁན་གྱིས་དྲ་རྒྱ་སྤྱོད་མཁན་ནས་དྲ་རྒྱའི་ཞབས་ཞུ་གང་དེ་བེད་སྤྱད་ནས་མི་གཞན་གྱི་དམངས་དོན་ཁེ་དབང་ལ་གནོད་འཚེ་བཏང་བ་ཤེས་བཞིན་དུ་དགོས་ངེས་ཀྱི་བྱེད་ཐབས་མ་སྤྱད་ན། དྲ་རྒྱ་སྤྱོད་མཁན་དང་མཉམ་དུ་འགན་འཁུར་དགོས།

《ཆ་འཕྲིན་དྲ་རྒྱ་བེད་སྤྱད་དེ་མི་ལུས་ཀྱི་ཁེ་དབང་ལ་གནོད་འཚེ་བཏང་བའི་དམངས་དོན་རྩོད་གཞིའི་གྱོད་དོན་ཞིབ་གཅོད་བྱ་བར་ཁྲིམས་ལུགས་བཀོལ་སྤྱོད་བྱ་བའི་གནད་དོན་འགའི་སྐོར་གྱི་ཆེས་མཐོའི་མི་དམངས་ཁྲིམས་ཁང་གི་གཏན་འབེབས》

 དོན་ཚན་དང་པོ། གཏན་འབེབས་འདིར་བརྗོད་པའི་ཆ་འཕྲིན་དྲ་རྒྱ་བེད་སྤྱད་དེ་མི་ལུས་ཀྱི་ཁེ་དབང་ལ་གནོད་འཚེ་བཏང་བའི་དམངས་དོན་རྩོད་གཞིའི་གྱོད་དོན་ཞེས་པ་ནི། ཆ་འཕྲིན་དྲ་རྒྱ་བེད་སྤྱད་དེ་མི་གཞན་གྱི་རུས་མིང་ཐོབ་དབང་དང་མིང་བརྡ་ཐོབ་དབང་། མིང་གྲགས་ཐོབ་དབང་། མཚན་བསྟོད་ཐོབ་དབང་། འདྲ་པར་གྱི་བདག་དབང་། གསང་དོན་གྱི་བདག་དབང་སོགས་མི་ལུས་ཁེ་དབང་ལ་གནོད་འཚེ་བཏང་ནས་བྱུང་བའི་རྩོད་གཞིའི་གྱོད་དོན་ལ་གོ

 གཞན་ཡང་ཁྲིམས་རྩོད་པའམ་ཁྲིམས་འཛིན་མི་སྣ་ལྷག་བསམ་ཅན་དག་གིས་འདི་གར་འབྲེལ་བ་གནང་ཆོག་སྟེ། ང་ཚོས་ལྷན་དུ་རླུང་འཕྲིན་དང་དྲ་ལམ་བརྒྱུད་དེ་ཁྲིམས་ལུགས་སྐོར་གྱི་རྒྱུན་ཤེས་སྣ་ཚོགས་གསན་མཁན་རྣམས་ལ་མཉམ་སྤྱོད་བྱ་ཆོག 

 

ཡོང་ཁུངས། ཀྲུང་དབྱང་རླུང་འཕྲིན་བརྙན་འཕྲིན་སྤྱི་ཁྱབ་ལས་ཁུངས།

གསར་འགོད་པ། ཚེ་བརྟན་རྡོ་རྗེ།