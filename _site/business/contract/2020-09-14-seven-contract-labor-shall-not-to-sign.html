
<!DOCTYPE html>
<html lang="bo">
<head>
	<meta http-equiv="Content-Type" content="text/html; charset=utf-8" />
	<meta name="viewport" content="width=device-width, initial-scale=1">
	<meta property="og:title" content="ཁྲིམས་གླེང་གི་བློ་འདྲི་བྱེད་ས། | འཇོག་མི་རུང་བའི་ངལ་རྩོལ་གན་རྒྱ་རིགས་བདུན།" />
	<meta property="og:description" content="ཁྱེད་རང་ལ་བོད་སྐད་ཡིག་གི་སྟེང་ནས་ཁྲིམས་ལུགས་རོགས་རམ་བྱེད་དགོས་བྱུང་ཚེ། གལ་ཏེ་ཁྱེད་ཀྱི་གནད་དོན་དང་དྲི་བ་དེ་དག་གཤམ་གྱི་སྡེ་ཚན་གང་རུང་དུ་གཏོགས་ཚེ། སྡེ་ཚེན་དེའི་འབྲེལ་གྱི་དྲ་ཐག་ལ་བསྣུན་ན་ཁྱེད་ཀྱི་དྲི་བ་དང་བསྟུན་པའི་ལན་དང་དྲི་བ་ལ་འབྲེལ་བ་ཡོད་པའི་ཡིག་ཆ་སོགས་ཤར་ཡོང་། ཁྲིམས་གླེང་གིས་ཐད་གར་དྲི་བ་འདི་དག་ལ་ལན་མི་ལྡོན།" />
	<meta property="og:image" content="/assets/images/banner.jpg" />
	<link rel="stylesheet" type="text/css" href="https://legalclinic.trimleng.org/assets/css/style.css">
	<link rel="stylesheet" type="text/css" href="https://legalclinic.trimleng.org/assets/css/screen.css">
	<title>འཇོག་མི་རུང་བའི་ངལ་རྩོལ་གན་རྒྱ་རིགས་བདུན།</title>
	<meta name="viewport" content="width=device-width, initial-scale=1">
	<meta name="theme-color" content="#5f5eaa">
	<meta name="msapplication-TileColor" content="#5f5eaa">
	<meta name="msapplication-navbutton-color" content="#5f5eaa">
	<meta name="apple-mobile-web-app-status-bar-style" content="#5f5eaa">
	<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-83909662-2"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'UA-83909662-2');
</script>

</head>
<body>
<header>
	<div id="title">
		<div id="title-text">
		<a href="/index.html"><h2>ཁྲིམས་གླེང་གི་བློ་འདྲི་བྱེད་ས།</h2></a>
	</div>
	<ul>
		<li><a href="/index.html">མདུན་ངོས།</a></li>
	</ul>
	</div>
</header>
<section>
	

<article class="article-col-2">
	<div>
		<h1 class="post-title">འཇོག་མི་རུང་བའི་ངལ་རྩོལ་གན་རྒྱ་རིགས་བདུན།</h1>
<p>དྲ་རྒྱ་གཞན་ལས་བཏུས།</p>

<p>ངལ་རྩོལ་གན་རྒྱ་ཞེས་པ་ནི་ངལ་རྩོལ་བ་དང་མི་བཀོལ་སྡེ་ཁག་བར་གྱི་ངལ་རྩོལ་འབྲེལ་བ་གཏན་འཁེལ་བྱེད་པ་དང་། ཕྱོགས་གཉིས་ཀྱི་དབང་ཆ་དང་འོས་འགན་གསལ་བོ་བྱས་པའི་གྲོས་མཐུན་ཡི་གེ་ལ་གོ། མི་མང་པོ་ཞིག་གིས་ངལ་རྩོལ་གན་རྒྱ་ལག་ཏུ་བླངས་རྗེས་ནང་དོན་ལ་གསལ་བོར་མི་བལྟ་བར་མིང་ཐོ་འགོད་ཀྱིན་ཡོད་མོད།  འོན་ཀྱང་གན་རྒྱའི་སྟེང་དུ་བྱེ་བྲག་གི་ནང་དོན་གང་དག་ཡོད་པ་དང་། གན་རྒྱའི་རིགས་གང་དག་འཇོག་མི་རུང་བ་སོགས་ཀྱི་གནས་ཚུལ་གང་ཡང་ཤེས་ཀྱིན་མེད། གཤམ་དུ་འཇོག་མི་རུང་བའི་ངལ་རྩོལ་གན་རྒྱ་རིགས་བདུན་གླེང་བར་བྱ་སྟེ།</p>

<p>སྟབས་བདེའི་གན་རྒྱ།  གན་རྒྱ་འདིའི་རིགས་ནི་སྤྱིར་བཏང་གྲོགས་པོ་དང་གཉེན་ཉེ། ངོ་ཤེས་བཅས་ཀྱིས་མཚམས་སྦྱོར་བྱས་པའི་མི་བཀོལ་སྡེ་ཁག་གིས་ཁ་ངོ་ལ་ལྟ་བ་དང་ཡང་ན་དཀའ་ཚེགས་ལ་འཛེམས་ཏེ།  ངག་ཐོག་གི་འདོད་བློ་ཙམ་བཤད་པ་ལས་དོན་དངོས་ཀྱི་ཡིག་ཐོག་གི་གན་རྒྱ་བྲིས་ནས་མིང་རྟགས་འགོད་ཀྱིན་མེད་པ་རེད། དེའི་རྐྱེན་གྱིས་གལ་ཏེ་རྩོད་གཞི་འདྲ་བྱུང་སྐབས། དཔང་རྟགས་གང་ཡང་མེད་དོ།</p>

<p>ངག་ཐོག་གི་གན་རྒྱ།  མི་བཀོལ་སྡེ་ཁག་དང་ངལ་རྩོལ་བ་གཉིས་ཀྱི་བར་ལ་ངལ་རྩོལ་གན་རྒྱ་བཞག་ཡོད་མོད།  འོན་ཀྱང་ནང་དོན་ཧ་ཅང་སྟབས་བདེ་བ་དང་ཚང་དགོས་པའི་ནང་དོན་གང་ཡང་ཚང་མེད་ལ། བྱེ་བྲག་གི་གཅུན་ནུས་གང་ཡང་མེད་པ་རེད།  དཔེར་ན་མི་བཀོལ་སྡེ་ཁག་གིས་ངལ་རྩོལ་གན་རྒྱ་མཚམས་འཇོག་པ་དང་ཁ་ཆད་དང་འགལ་བ་སོགས་ཀྱི་བྱ་སྤྱོད་རྩད་གཅོད་པའི་དོན་ཚན་ཙམ་ལས་མེད།</p>

<p>གསང་བའི་གན་རྒྱ་དང་ཡང་ན་ཕྱོགས་གཅིག་ལ་ཞེན་པའི་གན་རྒྱ།  གན་རྒྱ་འདིའི་རིགས་ཀྱི་ནང་དོན་ནི་རྒྱུན་དུ་མི་བཀོལ་སྡེ་ཁག་ལ་ཞེན་ཡོད།  མང་ཤས་ཤིག་མི་བཀོལ་སྡེ་ཁག་གིས་སྔོན་ནས་རང་ཉིད་ཀྱི་ཁེ་ཕན་དང་བསྟུན་ནས་བཟོས་པ་ཡིན་པས།  མི་བཀོལ་སྡེ་ཁག་གི་དབང་ཆ་དང་ངལ་རྩོལ་བའི་འོས་འགན་ནན་བཤད་བྱས་ཡོད་པ་ལས། ངལ་རྩོལ་པའི་ཁེ་ཕན་དང་འབྲེལ་བའི་ནང་དོན་ཧ་ཅང་ཉུང་བར་མ་ཟད།  ངལ་རྩོལ་བའི་བསམ་འཆར་སྡུད་ལེན་ཡང་མི་བྱེད་པ་རེད། གན་རྒྱ་འདིའི་རིགས་ནང་དོན་གསལ་བོ་མིན་ལ་འགྲེལ་བཤད་དབང་ཆ་གང་འདོད་དུ་སྤྱད་ཡོད།</p>

<p>གཏའ་མ་འཇོག་པའི་གན་རྒྱ།  མི་བཀོལ་སྡེ་ཁག་ཁ་ཤས་ཤིག་གིས་ངལ་རྩོལ་བར་ཐོབ་ཐང་ལག་འཁྱེར་དང་རྒྱུ་ནོར་སོགས་གཏའ་མར་བཞག་རྗེས་ད་གཟོད་ལས་ཀར་ཞུགས་ཆོག་པར་བཤད་པ་དང་།  མི་བཀོལ་སྡེ་ཁག་གིས་རང་འདོད་ལྟར་ངལ་རྩོལ་བ་ཕྱིར་ཕུད་སྐབས། ཁ་གཡར་ས་མང་པོ་ཞིག་བཙལ་ཏེ་གཏའ་མར་བཞག་པའི་དངོས་པོ་ཕྱིར་མི་སློག་པ་རེད། 《ངལ་རྩོལ་གན་རྒྱ》ཡི་དོན་ཚན་དགུ་བའི་ནང་དུ“མི་བཀོལ་སྡེ་ཁག་གིས་ངལ་རྩོལ་བ་སྡུད་ལེན་བྱེད་སྐབས། ངལ་རྩོལ་བའི་གཞིས་དམངས་ཐོབ་ཐང་ལག་ཁྱེར་དང་དཔང་ཡིག་གཞན་པ་བཀག་ཉར་བྱེད་མི་ཆོག་པ་དང་།  ངལ་རྩོལ་བར་གཏའ་མ་འཇོག་དགོས་པའི་རེ་བ་འདོན་པ་དང་ཡང་ན་ངལ་རྩོལ་བའི་ལག་ནས་སྒོར་མོ་བསྡུ་མི་ཆོག་པ”གཏན་འཁེལ་བྱས་ཡོད།</p>

<p>ངོས་གཉིས་གན་རྒྱ།  མི་བཀོལ་སྡེ་ཁག་ཁ་ཤས་ཀྱིས་ངལ་རྩོལ་འགན་སྲུང་སྡེ་ཁག་གི་ཞིབ་བཤེར་ལ་གཡོལ་ཆེད།  གན་རྒྱ་གཉིས་གྲ་སྒྲིག་བྱས་པ་དང་། གཅིག་ནི་ཚད་ལྡན་དང་ཁྲིམས་མཐུན་གྱི་གན་རྒྱ་ཡིན་ལ།  དེ་ནི་མི་བཀོལ་སྡེ་ཁག་གིས་དོ་དམ་བྱས་ཏེ་ཞིབ་བཤེར་བྱེད་པར་གཡོལ་ཆེད་ལས་དོན་དངོས་སུ་ལག་བསྟར་བྱེད་ཀྱིན་མེད་པ་རེད།  གཅིག་ནི་ཚད་ལྡན་མིན་པ་དང་ཁྲིམས་མཐུན་ཡང་མིན་པའི་གན་རྒྱ་ཡིན་པས་ཕྱོགས་གཉིས་ཀས་བཟུང་སྟེ་དངོས་སུ་ལག་བསྟར་བྱེད་ཀྱིན་ཡོད།</p>

<p>“མི་ལུས་རང་དབང”ལ་གནོད་པའི་གན་རྒྱ།  མི་བཀོལ་སྡེ་ཁག་ཁ་ཤས་ཀྱིས་ངལ་རྩོལ་བར་ངེས་པར“བཟོ་གྲྭའི་སྒྲིག་ལམ་དང་སྒྲིག་ཁྲིམས”བརྩི་དགོས་པར་བཤད་པ་དང་། སྒྲིག་ལམ་དེ་དག་བེད་སྤྱད་དེ་ངལ་རྩོལ་བར་ལས་དུས་ཁ་སྣོན་བྱེད་དགོས་པའི་རེ་བ་བཏོན་ཅིང་།  བཙན་གྱིས་ལས་ཀ་ལས་སུ་འཇུག་པ་དེ་ཁྲིམས་མཐུན་ཡིན་ཁུལ་བྱས་པ་དང་། ཐ་ན་ཟ་མ་བཟའ་བ་དང་སྤྱོད་ཁང་དུ་འགྲོ་བར་ཡང་དུས་ཚོད་གཏན་འཁེལ་བྱས་ཏེ། ངལ་རྩོལ་བའི་མི་ལུས་རང་དབང་ལ་གནོད་པ་ཐེབས་ཀྱིན་ཡོད།</p>

<p>“ཤི་གསོན་ལ་འགན་མི་འཁུར་བའི”གན་རྒྱ།  མི་བཀོལ་སྡེ་ཁག་ཁ་ཤས་ཀྱིས་འགན་འཁྲི་ལ་གཡོལ་ཆེད།  གན་རྒྱའི་ནང་དུ“རྨས་སྐྱོན་བྱུང་ན་རང་ཉིད་ཀྱིས་འགན་འཁུར་དགོས་པ་ལས།  ཁེ་ལས་ཀྱིས་འགན་འཁྲི་གང་ཡང་མི་འཁུར”སོགས་ཀྱི་ནང་དོན་བྲིས་ཡོད་པ་རེད།  ངལ་རྩོལ་གན་རྒྱ་འདིའི་རིགས་ནི་མང་ཆེ་ཤོས་ཨར་ལས་དང་བཟོ་ལས། གཏེར་ཁུངས་སོགས་ཉེན་ཁ་ཆེ་བའི་ལས་རིགས་ཁྲོད་འབྱུང་བཞིན་ཡོད།  སྐབས་དེར་ངལ་རྩོལ་བར་སྟབས་ལེགས་འབྱུང་བའི་སེམས་ཁམས་ཡོད་མི་རུང་བར་གན་རྒྱའི་ནང་དོན་ལ་གསལ་བོར་ལྟ་དགོས། གལ་ཏེ་སྟབས་མ་ལེགས་པར་རྨས་སྐྱོན་བྱུང་ན་གྲོན་དངུལ་འབོར་ཆེན་གཏོང་བའི་གནད་དོན་ལ་ཐུག་ཡོད། གན་རྒྱ་འདིའི་རིགས་བཞག་ཟིན་ནའང་།  ཅིག་ཤོས་ཀྱི་རྒྱུ་རྐྱེན་དབང་གིས་ལས་རྨས་བྱུང་བ་ཡིན་ན། ངལ་རྩོལ་བས་སྔར་བཞིན་ངལ་རྩོལ་འགན་སྲུང་སྡེ་ཁག་དང་ཡང་ན་ཁྲིམས་ལུགས་སྡེ་ཁག་ལ་འདུམ་སྒྲིག་བྱེད་རྒྱུའི་རེ་བ་འདོན་པ་དང་ཡང་ན་གཏུག་བཤེར་བྱེད་ཆོག</p>

<p>བཅའ་ཁྲིམས་ཀྱི་ཁུངས་ལུང་།  《ཀྲུང་ཧྭ་མི་དམངས་སྤྱི་མཐུན་རྒྱལ་ཁབ་ཀྱི་ངལ་རྩོལ་གན་རྒྱའི་བཅའ་ཁྲིམས》ཀྱི་དོན་ཚན་གྱ་གཉིས་པའི་ནང་དུ“མི་བཀོལ་སྡེ་ཁག་གིས་མི་བཀོལ་བའི་ཉིན་དེ་ནས་བཟུང་སྟེ་ཟླ་གཅིག་གི་ཡན་དང་ལོ་གཅིག་གི་མན་ལ་ངལ་རྩོལ་བ་དང་ཡིག་ངོས་ཀྱི་ངལ་རྩོལ་གན་རྒྱ་མ་བཞག་ན།  ངལ་རྩོལ་བར་ཟླ་རེར་ལྡབ་གཉིས་ཀྱི་ཟླ་ཕོགས་སྟེར་དགོས་པ”གཏན་འཁེལ་བྱས་ཡོད།</p>

<p>གལ་ཏེ་མི་བཀོལ་སྡེ་ཁག་གིས་ངལ་རྩོལ་གན་རྒྱ་མི་འཇོག་ན། ངལ་རྩོལ་བས་ངལ་རྩོལ་འདུམ་སྒྲིག་སྡེ་ཁག་ལ་གཏུགས་ནས་མི་བཀོལ་སྡེ་ཁག་གིས་ལྡབ་གཉིས་ཀྱི་ཟླ་ཕོགས་སྟེར་དུ་འཇུག་དགོས་པའི་རེ་བ་བཏོན་ཆོག  མི་བཀོལ་སྡེ་ཁག་གིས་ངལ་རྩོལ་བར་ངལ་རྩོལ་གན་རྒྱ་མི་འཇོག་པའི་གནས་ཚུལ་འོག ངལ་རྩོལ་བས་ངལ་རྩོལ་འབྲེལ་བ་ཡོད་པ་བདེན་དཔང་བྱེད་དགོས་ན་གཤམ་གྱི་དཔང་རྟགས་འདི་དག་དགོས་པ་སྟེ། ཟླ་ཕོགས་བྱིན་པའི་ཟིན་ཐོ་སྟེ།  དཔེར་ན་ཐེལ་ཙེ་བརྒྱབ་པའི་ཟླ་ཕོགས་འཛིན་ཡིག་དང་ཟླ་ཕོགས་བྱང་བུ། དངུལ་ཁང་གི་ཟིན་ཐོ་སོགས་དང་། ལས་ཀར་ཞུགས་པའི་བྱང་བུ་དང་ལས་ཀའི་དཔང་ཡིག་སོགས། སྤྱི་ཚོགས་ཉེན་སྲུང་དངུལ་སྤྲད་པའི་ཟིན་ཐོ་སོགས་ངལ་རྩོལ་འབྲེལ་བ་ཡོད་པ་བདེན་དཔང་བྱེད་ཐུབ་པའི་དཔང་རྟགས་ཡོངས་རྫོགས་ཡིན་ནོ།།</p>


	</div>

<aside>
	<div class="widget">
	<ul>
		<li><a href="/family">བཟའ་ཚང་དང་འབྲེལ་བའི་རྩོད་གཞི། </a><span>></span></li>
		<li><a href="/business">འཛད་སྤྱོད་དང་ཚོང་དོན་གྱི་རྩོད་གཞི།</a><span>></span></li>
		<li><a href="/finance-property">སྒེར་རྫས་དང་རྒྱུ་ནོར་ཐད་ཀྱི་རྩོད་གཞི། </a><span>></span></li>
		<li><a href="/criminal-issues"> ཉེས་ཁྲིམས་དང་འབྲེལ་བའི་རྩོད་གཞི།  </a><span>></span></li>
	</ul>
	
<aside>

</section>
</article>

<footer>
	<div id="footer-content">
		<center>༢༠༢༠</center>
	
	</div>
</footer>
</body>
</html>

