
<!DOCTYPE html>
<html lang="bo">
<head>
	<meta http-equiv="Content-Type" content="text/html; charset=utf-8" />
	<meta name="viewport" content="width=device-width, initial-scale=1">
	<meta property="og:title" content="ཁྲིམས་གླེང་གི་བློ་འདྲི་བྱེད་ས། | དོམ་མེད་ན་ཁྱིམ་ཚང་ཕྱུག་པོ་ཡིན།" />
	<meta property="og:description" content="ཁྱེད་རང་ལ་བོད་སྐད་ཡིག་གི་སྟེང་ནས་ཁྲིམས་ལུགས་རོགས་རམ་བྱེད་དགོས་བྱུང་ཚེ། གལ་ཏེ་ཁྱེད་ཀྱི་གནད་དོན་དང་དྲི་བ་དེ་དག་གཤམ་གྱི་སྡེ་ཚན་གང་རུང་དུ་གཏོགས་ཚེ། སྡེ་ཚེན་དེའི་འབྲེལ་གྱི་དྲ་ཐག་ལ་བསྣུན་ན་ཁྱེད་ཀྱི་དྲི་བ་དང་བསྟུན་པའི་ལན་དང་དྲི་བ་ལ་འབྲེལ་བ་ཡོད་པའི་ཡིག་ཆ་སོགས་ཤར་ཡོང་། ཁྲིམས་གླེང་གིས་ཐད་གར་དྲི་བ་འདི་དག་ལ་ལན་མི་ལྡོན།" />
	<meta property="og:image" content="/assets/images/banner.jpg" />
	<link rel="stylesheet" type="text/css" href="/assets/css/style.css">
	<link rel="stylesheet" type="text/css" href="/assets/css/screen.css">
	<title>དོམ་མེད་ན་ཁྱིམ་ཚང་ཕྱུག་པོ་ཡིན།</title>
	<link rel="manifest" href="/manifest.json">
	<meta name="viewport" content="width=device-width, initial-scale=1">
	<meta name="theme-color" content="#5f5eaa">
	<meta name="msapplication-TileColor" content="#5f5eaa">
	<meta name="msapplication-navbutton-color" content="#5f5eaa">
	<meta name="apple-mobile-web-app-status-bar-style" content="#5f5eaa">
	<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-83909662-2"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'UA-83909662-2');
</script>

</head>
<body>
<header>
	<div id="title">
		<div id="title-text">
		<a href="/index.html"><h2>ཁྲིམས་གླེང་གི་བློ་འདྲི་བྱེད་ས།</h2></a>
	</div>
	<ul>
		<li><a href="/index.html">མདུན་ངོས།</a></li>
	</ul>
	</div>
</header>
<section>
	

<article class="article-col-2">
	<div>
		<h1 class="post-title">དོམ་མེད་ན་ཁྱིམ་ཚང་ཕྱུག་པོ་ཡིན།</h1>
<p>ང་ཚོ་རོང་འབྲོག་མང་ཚོགས་ལ་ཡིད་བརྟན་རུང་བའི་རྒྱུ་ནོར་ཉག་གཅིག་ཡོད་པ་དེ་ནི་ས་ཞིང་དང་སྒོ་ཟོག་ཡིན། ས་ཞིང་དང་སྒོ་ཟོག་ཚར་ན་མི་འགྱང་བར་ང་ཚོ་རང་གི་ས་ཐོག་ནས་བྲན་གཡོག་ཏུ་གདོན་མི་ཟ་བར་འགྱུར་ངེས་ཡིན།</p>

<p>རྒྱལ་ཁབ་ཀྱི་ཚན་རྩལ་དང་དཔལ་འབྱོར་འཕེལ་རྒྱས་ཀྱི་བཞུད་ལམ་ལ་གཞིགས་ཡོང་དུས། རང་རེའི་རྒྱལ་ཁབ་ཀྱི་གཞུང་གི་སྟོབས་འབྱོར་ནི་འཛམ་གླིང་གི་འགྲན་ཟླ་བྲལ་བའི་བླ་མེད་སྟོབས་ལྡན་རྒྱལ་ཁབ་ཀྱི་(超级强国)(Hyperpower)གྲས་སུ་ཚུད་ཡོད་ཀྱང་། ནུབ་རྒྱུད་དང་ལྷག་པར་དུ་བོད་ཁུལ་གྱི་མི་སྒེར་གྱི་ཡོང་སྒོ་(GDP)ད་དུང་འཛམ་གླིང་གི་དབུལ་བོ་རྒྱལ་ཁབ་བམ་འཕེལ་རྒྱས་སུ་འགྱུར་བཞིན་པའི་རྒྱལ་ཁབ་(发展中国家)ཆུ་ཚད་ལས་མ་འདས། དེ་ནི་ཨ་ཧྥེ་རུ་ཀའམ་ཧྥེ་གླིང་རྒྱལ་ཁབ་ཀྱི་མང་ཚོགས་ཕལ་ཆེ་བའི་འཚོ་བའི་ཆུ་ཚད་དང་ཀུན་ནས་མཚུངས། བོད་རིགས་ལྟ་བུར་མཚོན་ན་ལོ་རབས་བརྒྱད་ཅུའི་ནང་དུ་རྒྱལ་ཁབ་ཀྱི་འབྱོར་ཕྱུགས་ལྡན་པའི་མི་རིགས་ཀྱི་གྲས་སུ་ཚུད་ཡོད་ཅིང་། བཅོས་བསྒྱུར་སྒོ་འབྱེད་གཏིང་ཟབ་དུ་ཕྱིན་པ་དང་ཆབས་གཅིག་ཏུ་བོད་རིགས་ཀྱི་དཔལ་འབྱོར་གྱི་འཕེལ་སྟོབས་ལྟག་ཆུ་ཆད་པའི་རྫིང་བུ་བཞིན་ཟད་དེ་ཉིན་རེ་ནས་ཉིན་རེ་ཇེ་དབུལ་དང་ཇེ་ཞན་དུ་འགྲོ་བཞིན་གདའ། བྱི་ལ་དཀར་ནག་གི་སྐབས་སུ་རྒྱལ་ཁབ་ཀྱི་ཁྲིམས་དང་སྲིད་ཇུས་ཀྱི་གླགས་ལྟ་མཁས་པའི་ནང་ལོག་གི་ཚོང་བ་དང་བོད་ཁུལ་གྱི་དཔོན་ངན་ཁག་རྐྱ་རྒྱབ་ནས་བོད་ཀྱི་རང་བྱུང་དཔལ་འབྱོར་ཐོན་ཁུངས་ཀྱི་སྲོག་རྩ་འཇུས་ཤིང་། མང་ཚོགས་ཀྱིས་རང་བྱུང་ཐོན་ཁུངས་ལ་རྟེན་ནས་མ་རྩ་གདོད་མའི་གསོག་འཇོག་(资本原始积累)གི་ནུས་ཤུགས་དཕྱུངས། སྲོལ་རྒྱུན་གྱི་གོམས་གཤིས་ཀྱིས་ཚོང་ལ་མཁས་པར་གྱུར་བའི་རྒྱ་དང་ཁ་ཆེ་སོགས་ཀྱིས་བོད་ཁུལ་གྱི་འབྲོག་པའི་ཐོན་བསྐྱེད་དང་ཚོང་ར་སོགས་ཀྱི་མིད་ཐག་བསྡམས་པས་བོད་མིའི་འབྲོག་རྫས་དང་ཚོང་ལམ་ལ་རྟེན་ནས་གདོད་མའི་མ་རྩ་གསོག་འཇོག་གི་གོ་སྐབས་བཀག དེ་ནས་གྲངས་གནས་ཚན་རྩལ་གྱི་སྐབས་སུ་ང་ཚོ་དེ་བས་ཀྱང་རྗེས་སུ་ལུས་ཏེ་ཚན་རྩལ་ལ་རྟེན་ནས་དཔལ་འབྱོར་འདུ་འགོད་ཀྱི་གོ་སྐབས་ཤོར། དེང་སྐབས་མི་མང་བོས་ས་ཚོང་ཁང་ཚོང་ལ་རྟེན་ནས་ཕྱུག་པོར་གྱུར་བའི་སྐབས་སུ་ང་ཚོས་ཐམས་ཅད་ཀྱི་གཞི་རྟེན་དུ་གྱུར་བའི་ས་ཞིང་ཕྱིར་བཙོང་ཟིན་པའི་ཡང་བསྐྱར་ལག་པ་སྟོང་བར་ལུས་ཡོད། རྒྱུ་འབྲས་དང་མི་མཐུན་པའི་ཁང་རིན་དང་ས་གནས་སྲིད་གཞུང་གི་ངན་གཡོའི་སྲིད་ཇུས་ལས། རྒྱལ་ཁབ་ཀྱི་ཁྱིམ་ཚང་མང་བོ་ཁང་བ་དང་སྨན་རིན་སོགས་ཀྱི་ཆེད་དུ་དོམ་འོག་ཏུ་འཚོ་བ་རོལ་ཏེ། ནམ་རྒྱུན་དངུལ་ཁང་དང་ཁྲིམས་ཁང་ཀྱི་མི་སྣ་ཡོང་ནས་ཕྱིར་འབུད་གཏོང་བར་སེམས་ཁྲལ་གྱིས་མ་བཟོད་པའི་གནས་སུ་ལྷུང་ཡོད། དངུལ་ཁང་གི་ནང་དུ་དངུལ་འཛད་པའི་མི་ཚོགས་ཀྱིས་ཁང་བ་དང་ས་ཞིང་སོགས་བུ་ལོན་གཡར་དེ་ཉོས་ནས་སླར་གོང་མཐོན་པོའི་སྒོ་ནས་བཙོང་བཞིན་པའི་སྣང་ཚུལ་གྱིས། ཁང་རིན་གྱི་གོང་ཚད་དེ་མིའི་ཡོང་སྒོ་དང་རྦད་དེ་མི་མཐུན་པའི་སྒོ་ནས་གོང་དུ་འཕར་བས། ཁང་བ་ནི་མང་ཚོགས་དཀྱུས་མའི་གོད་ཆག་ཅིག་ཏུ་གྱུར། ༢༠༠༧་གྱི་ལོར་རྒྱལ་ཡོངས་ཀྱི་མི་རེའི་ཡོང་སྒོ་ནང་གི་(GDP)བརྒྱ་ཆའི་ཉི་ཤུ་ཡས་མས་དོམ་ཡིན་པ་དང་། ད་ལོར་གྲངས་ཚད་དེ་ཡར་འཕར་ནས་བརྒྱ་ཆའི་ལྔ་ཅུ་ང་གསུམ་ཟིན། ཛ་དྲག་གི་གནས་ཚུལ་དེ་ལ་གཞིགས་ནས་ཚོགས་ཆེན་༡༩་སྐབས་སུ་ཁང་བ་ནི་མི་འདུག་ས་ཡིན་པ་མ་གཏོགས་སྒོར་མོ་བཙལ་སྤྱད་མིན་(房子不是用来炒的)ཅེས་ཀྲུད་དབྱང་གིས་འོ་དོད་བོས། ཚོང་བ་དང་སྲིད་གཞུང་དང་དངུལ་ཁང་སོགས་རྐྱ་བརྒྱབ་ནས་མང་ཚོགས་ཀྱི་གསོག་སྒོར་བཙགས་ཟིན་པས། དབུལ་ཞིང་ཕོངས་བའི་མང་ཚོགས་ནི་ཚོང་བ་དང་དཔོན་པོའི་རྒྱ་ཆེན་གསོལ་མགྲོན་གྱི་ཕྱི་རོལ་ན་སྤྲང་འཁྱམས་བྱེད་བཞིན་པའི་སྡོམ་པོ་ལྟར་འདུག་པ་མ་གཏོགས་བྱ་ཐབས་ཅི་ཡང་མེད། དེའི་ཕྱིར་ཕྱི་ཚུལ་གྱི་དཔལ་འབྱོར་འཕེལ་རྒྱས་ལྟར་སྣང་བ་ལ་མགོ་མི་འཁོར་བར། རང་ཉིད་འཚོ་རྟེན་བྱེད་སའི་མཐར་ཐུག་གི་དཔལ་འབྱོར་འབྱུང་ཁུངས་ས་ཞིང་སོགས་རང་གར་བོར་བར་མི་བྱ་བར་བདག་སྐྱོང་དང་དོན་གཉེར་ཐབས་མཁས་བྱེད་དགོས་པ་མི་ཚད། མི་རིགས་ས་གནས་རང་སྐྱོང་གི་ཁྲིམས་དང་རང་སྐྱོང་སྲོལ་ཡིག་གི་གཏན་འཁེལ་ལྟར་རང་སྐྱོང་ས་གནས་ཀྱི་རང་བྱུང་ཐོན་ཁུངས་ཀྱི་བདག་དབང་ཡང་གཞན་གྱི་ལག་ཏུ་མི་ཤོར་བར་ཅི་ནུས་ཀྱང་བདག་ཏུ་ཟིན་ཐབས་བྱ་དགོས། ཕྱི་རང་བྱུང་ཐོན་ཁུངས་ཀྱི་བདག་དབང་དམ་དུ་ཟིན། ནང་རོང་འབྲོག་ས་ཞིང་གི་བདག་དབང་མ་བོར་ན་ད་གཟོད་དོམ་གྱི་དགུ་ཞབས་སུ་མི་ལྷུང་བར་དཔལ་འབྱོར་གྱི་རང་ཚུགས་སམ་བཙན་ས་འཛིན་ཐུབ་པས་གནད་འདི་ལ་མ་འཕྱུགས་པར་བླངས་དོར་གྱིས།</p>

	</div>

<aside>
	<div class="widget">
	<ul>
		<li><a href="/family">བཟའ་ཚང་དང་འབྲེལ་བའི་རྩོད་གཞི། </a><span>></span></li>
		<li><a href="/business">འཛད་སྤྱོད་དང་ཚོང་དོན་གྱི་རྩོད་གཞི།</a><span>></span></li>
		<li><a href="/finance-property">སྒེར་རྫས་དང་རྒྱུ་ནོར་ཐད་ཀྱི་རྩོད་གཞི། </a><span>></span></li>
		<li><a href="/criminal-issues"> ཉེས་ཁྲིམས་དང་འབྲེལ་བའི་རྩོད་གཞི།  </a><span>></span></li>
	</ul>
	
<aside>

</section>
</article>

<footer>
	<div id="footer-content">
		<center>༢༠༢༠</center>
	
	</div>
</footer>
<script>
  if ('serviceWorker' in navigator) {
    window.addEventListener('load', function() {
      navigator.serviceWorker.register('/sw.js');
    });
  } else {
  	console.log('service worker not supported');
  }
</script>
</body>
</html>

