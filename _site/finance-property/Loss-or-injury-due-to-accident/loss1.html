
<!DOCTYPE html>
<html lang="bo">
<head>
	<meta http-equiv="Content-Type" content="text/html; charset=utf-8" />
	<meta name="viewport" content="width=device-width, initial-scale=1">
	<meta property="og:title" content="ཁྲིམས་གླེང་གི་བློ་འདྲི་བྱེད་ས། | མཁར་གྲོང་ཞིང་པར་འགྲིམ་འགྲུལ་དོན་རྐྱེན་བྱུང་ཚེ་སྐྱིན་ཚབ་ཇི་ལྟར་གཞལ་དགོས།" />
	<meta property="og:description" content="ཁྱེད་རང་ལ་བོད་སྐད་ཡིག་གི་སྟེང་ནས་ཁྲིམས་ལུགས་རོགས་རམ་བྱེད་དགོས་བྱུང་ཚེ། གལ་ཏེ་ཁྱེད་ཀྱི་གནད་དོན་དང་དྲི་བ་དེ་དག་གཤམ་གྱི་སྡེ་ཚན་གང་རུང་དུ་གཏོགས་ཚེ། སྡེ་ཚེན་དེའི་འབྲེལ་གྱི་དྲ་ཐག་ལ་བསྣུན་ན་ཁྱེད་ཀྱི་དྲི་བ་དང་བསྟུན་པའི་ལན་དང་དྲི་བ་ལ་འབྲེལ་བ་ཡོད་པའི་ཡིག་ཆ་སོགས་ཤར་ཡོང་། ཁྲིམས་གླེང་གིས་ཐད་གར་དྲི་བ་འདི་དག་ལ་ལན་མི་ལྡོན།" />
	<meta property="og:image" content="/assets/images/banner.jpg" />
	<link rel="stylesheet" type="text/css" href="/assets/css/style.css">
	<link rel="stylesheet" type="text/css" href="/assets/css/screen.css">
	<title>མཁར་གྲོང་ཞིང་པར་འགྲིམ་འགྲུལ་དོན་རྐྱེན་བྱུང་ཚེ་སྐྱིན་ཚབ་ཇི་ལྟར་གཞལ་དགོས།</title>
	<link rel="manifest" href="/manifest.json">
	<meta name="viewport" content="width=device-width, initial-scale=1">
	<meta name="theme-color" content="#5f5eaa">
	<meta name="msapplication-TileColor" content="#5f5eaa">
	<meta name="msapplication-navbutton-color" content="#5f5eaa">
	<meta name="apple-mobile-web-app-status-bar-style" content="#5f5eaa">
	<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-83909662-2"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'UA-83909662-2');
</script>

</head>
<body>
<header>
	<div id="title">
		<div id="title-text">
		<a href="/index.html"><h2>ཁྲིམས་གླེང་གི་བློ་འདྲི་བྱེད་ས།</h2></a>
	</div>
	<ul>
		<li><a href="/index.html">མདུན་ངོས།</a></li>
	</ul>
	</div>
</header>
<section>
	

<article class="article-col-2">
	<div>
		<h1 class="post-title">མཁར་གྲོང་ཞིང་པར་འགྲིམ་འགྲུལ་དོན་རྐྱེན་བྱུང་ཚེ་སྐྱིན་ཚབ་ཇི་ལྟར་གཞལ་དགོས།</h1>
<h3 id="གྱོདདཔེ">གྱོད་དཔེ།</h3>

<p>དཔལ་འབྱོར་ནི་ཞིང་གྲོང་ནས་ནར་སོན་པའི་ན་གཞོན་པའི་ཞིག་ཡིན་པ་དང་། ལོ་གཉིས་ཀྱི་སྔོན་དུ་ཕ་ཡུལ་དང་ཁ་བྲལ་ཏེ་གྲོང་ཁྱེར་ག་གེ་མོ་ཞིག་གི་ཉེ་འཁོར་དུ་ཚོང་ལས་གཉེར་ཞིང་། དཔལ་འབྱོར་གྱིས་ལོ་འགར་འབད་པ་བརྒྱུད་ཚོང་ལས་ཇེ་བཟང་ནས་ཇེ་བཟང་དུ་སོང་བས་གྲོང་ཁྱེར་དེ་ག་རུ་ཁང་བ་ཞིག་ཀྱང་ཉོས། ཡིན་ན་ཡང་དཔལ་འབྱོར་གྱི་ཚོང་ལས་ཉིན་རེ་ནས་ཉིན་རེར་འཕེལ་རྒྱས་སུ་འགྲོ་བཞིན་པའི་སྐབས་ཤིན་ཏུ་ཁོར་གློ་བུར་དུ་འགྲིམ་འགྲུལ་དོན་རྐྱེན་ཞིག་བྱུང་སྟེ་ལུས་ཡོངས་ལ་རུས་ཆག་གི་རྨས་སྐྱོན་ཚབས་ཆེན་བཟོས་མོད། འོན་ཀྱང་ཚེ་སྲོག་ལ་ཉེན་ཁ་མེད་པར་གྱུར། འབྲེལ་ཡོད་ལས་ཁུངས་ཀྱིས་གསལ་འབྱེད་བྱས་པ་ལྟར་ན་རིམ་པ་དགུ་པའི་རྨས་སྐྱོན་དུ་གཏོགས། ཟླ་འགའི་རྗེས་སུ་དཔལ་འབྱོར་གྱི་རྨས་སྐྱོན་སངས་དྲག་ཏུ་གྱུར་ནས་སྨན་ཁང་ལས་བུད་རྗེས། དོན་རྐྱེན་སློབ་མཁན་ལ་སྐྱིན་ཚབ་གཞལ་དགོས་པའི་རེ་བ་བཏོན་མཐར། ཕ་རོལ་པོ་ཡང་སྐྱིན་ཚབ་གཞལ་བར་ཡིིད་འཐད་བྱུང་མོད། འོན་ཀྱང་སྐྱིན་ཚབ་གཞལ་བར་མཁར་གྲོང་ངམ་ཞིང་གྲོང་གི་ཚད་གཞི་གང་བཟུང་ནས་སྐྱིན་ཚབ་སྒོར་གྲངས་གཏན་ཁེལ་བྱེད་པར་ཕན་ཚུན་ཕྱོགས་གཉིས་ཀའི་བར་དུ་རྩོད་གླེང་བྱུང་། དོན་རྐྱེན་སློང་མཁན་ནི་ཞིང་གྲོང་གི་ཁྱིམ་ཐོ་ཡིན་པས་ཞིང་གྲོང་གི་ཚད་གཞི་ལྟར་སྐྱིན་ཚབ་གཞལ་དགོས་པར་འདོད། ཡིན་ན་ཡང་དཔལ་འབྱོར་གྱི་སེམས་སུ་རང་ཉིད་ཀྱིས་ལོ་མང་པོར་གྲོང་ཁྱེར་དུ་འཚོ་བ་རོལ་བས་གྲོང་ཁྱེར་གྱི་ཚད་གཞི་ལྟར་སྐྱིན་ཚབ་གཞལ་དགོས་པ་བསམས། འདི་ལྟར་དཔལ་འབྱོར་དང་དོན་རྐྱེན་སློང་མཁན་ཕྱོགས་གཉིས་ཀའི་བར་དུ་སྨན་ཡོན་གྱི་སྐྱིན་ཚབ་སྐོར་ལ་རྩོད་གླེང་བྱུང་།</p>

<h3 id="ཕྲནདཔྱད">ཕྲན་དཔྱད།</h3>

<p>ཆེས་མཐོའི་མི་དམངས་ཁྲིམས་ཁང་གི་འབྲེལ་ཡོད་ཁྲིམས་འཛིན་འགྲེལ་བཤད་ཀྱི་གཏན་ཁེལ་ལྟར་ན། མི་ལུས་གྱོང་གུད་ལ་སྐྱིན་ཚབ་འཇལ་བའི་གྱོད་དོན་ཁྲོད་དུ། དབང་བོ་སྐྱོན་ཅན་གྱི་སྐྱིན་ཚབ་གཞལ་དངུལ། ཤི་སྐྱོན་སྐྱིན་ཚབ་གཞལ་དངུལ་དང་སྙོར་སྐྱོང་བྱ་ཡུལ་གྱི་འཚོ་བའི་གྲོན་དངུལ་རྩིས་དགོས་ཚེ། གྱོད་དོན་གྱི་དངོས་ཡོད་གནས་ཚུལ་གཞིར་བཟུང་སྟེ། གནོད་འཚེ་ཕོག་མཁན་གྱི་སྡོད་གནས་དང་རྒྱུན་སྡོད་བསྟི་གནས་སོགས་ཀྱི་རྒྱུ་རྐྱེན་ཟུང་དུ་སྤྲེལ་ཏེ“ཆ་སྙོམས་མིའི་མཛད་འཛད་སྤྱོད་འགྲོ་གྲོན”མཁར་གྲོང་སྡོད་དམངས་ཀྱི་ཆ་སྙོམས་བཀོད་སྒྲིག་ཡོང་འབབ“ཆ་སྙོམས་མིའི་ལོ་རེའི་འཛད་སྤྱོད་འགྲོ་གྲོན”དང་ཡང་ན་ཞིང་གྲོང་སྡོད་དམངས་ཀྱི་དངོས་ཡོད་ཡོང་འབབ་ཚད་གཞི་གཏན་ཁེལ་བྱ་དགོས།</p>

<p>གོང་གི་གྱོད་དོན་འདིར་གཞིགས་ན། གནོད་འཚེ་ཕོག་མཁན་དཔལ་འབྱོར་གྱི་ཁྱིམ་ཐོ་ནི་ཞིང་གྲོང་གི་ཁྱིམ་ཐོ་ཡིན་མོད། ཡང་གྲོང་ཁྱེར་དུ་ཚོང་གཉེར་དང་གཏན་སྡོད་བྱས་ཡོད་པར་མ་ཟད། རྒྱུན་སྡོད་བསྟི་གནས་སམ་ཡོང་འབབ་གཙོ་བོའི་ཆ་སྙོམས་ཀྱི་ཡོང་ཁུངས་ནི་གྲོང་ཁྱེར་ཡིན་པས་འབྲེལ་ཡོད་གྱོང་གུད་ཀྱི་སྐྱིན་ཚབ་གྲོན་དངུལ་ནི་ས་གནས་དེ་གའི་མཁར་གྲོང་གི་གཏན་སྡོད་ཚད་གཞི་ལྟར་རྩིས་བརྒྱག་དགོས། །</p>
<div style="text-align:right">
རྩོམ་སྒྲིག་པ། ཀླུ་མོ་མཚོ།
</div>

	</div>

<aside>
	<div class="widget">
	<ul>
		<li><a href="/family">བཟའ་ཚང་དང་འབྲེལ་བའི་རྩོད་གཞི། </a><span>></span></li>
		<li><a href="/business">འཛད་སྤྱོད་དང་ཚོང་དོན་གྱི་རྩོད་གཞི།</a><span>></span></li>
		<li><a href="/finance-property">སྒེར་རྫས་དང་རྒྱུ་ནོར་ཐད་ཀྱི་རྩོད་གཞི། </a><span>></span></li>
		<li><a href="/criminal-issues"> ཉེས་ཁྲིམས་དང་འབྲེལ་བའི་རྩོད་གཞི།  </a><span>></span></li>
	</ul>
	
<aside>

</section>
</article>

<footer>
	<div id="footer-content">
		<center>༢༠༢༠</center>
	
	</div>
</footer>
<script>
  if ('serviceWorker' in navigator) {
    window.addEventListener('load', function() {
      navigator.serviceWorker.register('/sw.js');
    });
  } else {
  	console.log('service worker not supported');
  }
</script>
</body>
</html>

